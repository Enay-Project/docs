---
title: "Kendi Yolum"
description: "Siber güvenlikte kendimin ilerlediği yol"
---

Merhaba ben Enay,\
siber güvenlik dediğimiz ekosistem düşündüğünüzden daha büyük, yeni teknolojiler ve yeni yazılımlar geldikçe kendini katlayarak büyüten, en azından büyütmek zorunda olan alan. Her gün yeni zafiyetlerin bulunduğu, kimi şirketlerin ek masrafa girmemek için web3 smart contrat security bilgisi olan eleman almamak için battığı [bknz.](https://www.aa.com.tr/tr/gundem/btcturk-kriptodan-btcturkun-hacklendigi-iddialarina-iliskin-aciklama/3659618#) (Hacklenmedik diye açıklamalar yapsalarda, çeşitli bugbounty platformlarına, paramızı kurtarabilecek kişiye, kurtarmak için ipucu verebilecek kişiye ve hatta izini bulan kişiye bile para vereceklerini duyurmuşlardı XD) kimi şirketlerinde siber güvenliği önemle takip edip aktif alım yaptığı için cve kayıdının bile olmayışı durumu var. Anlayacağınız önemli bir ekosistem ve bu ekosistemin ileride dahada değerleneceğini öngörüp tam 13 yaşımda bu yolu seçmiştim.

## Özgür Kimdir?

Özgür(sanal nickim), 13 yaşındayken lise giriş sınavına hazırlanan bir çocuktu, tam o aranın korona dönemine denk gelmesi ve ailesinin uyguladığı internet yasağının kalkması sonucunda günde 1-2 saat bakabildiği internete tüm gününü ayırmaya başladı. Özgür, çocukluğundan beri hack işleri ile uğraşan tiplere zaten hayranlık ile bakıyordu, oynadığı oyun sunucusunu bir hacker ddos ile çökertince, özgür orada keskin bir karar verdi. Gitti sanal makine aldı, sanal makineye banglados kurup oyun sunucularına dos atmaya başladı, tanınan bir hackerin arkadaşının sunucusu çökünce Enay başına bela aldı. İşin sonucunda "abi ben yeniyim özür dilerim" dedikten sonra abinin  "yapabildiğin için yapmak zorunda değilsin, iyi niyetler için kullan" lafını duyduktan sonra abisinin moderatör olduğu hacking forumuna üye oldu, zamanla (4 yıl) moderatör, kıdemli moderatör ve hatta üst düzey yönetime kadar çıkıp o özür dilediği abisi ile aynı hacking forumunda timler kurdu ve yönetti. Forumda insanlara yardımcı oluyor, eğitimler düzenliyordu. Hikayenin burasına kadar güzel ilerledi herşey. Günün birinde Özgür, adminlerle sürekli zıt düştüğü için banlandı.

Özgür'ün hikayesini ben devralıyorum artık, Özgür banı yediği sırada ben üniversite sınavını kazandım.\
Özgür için gerçekten üzgündüm ama artık üniye falan gidicem yani o kadar kafama takmadım o olayı tecrübe oldu diyerek yoluma baktım. Üniversitemin 1. senesinde "sikerim hackide siberide kafa dinlemem lazım" diyip siberle olan bağımı kestim, açıkcası o sene yksden çıktım diye de derslerede çok bakmadım. Bahaneler senesiydi.

## Keskin Viraj

Ne olduysa 1. sınıfın bitimde oldu, haziranın ilk haftası "olum o kadar siber geçmişimiz var 1. sınıf yazında staj bulayım" diyerek memleketimde ki tek siber güvenlik şirketine gittim.\
Kapıdaki kel abiye "abi siber güvenlik temelim var beni staja alabilirmisin?" diyerek çok masumane bir istekte bulundum, abide kardesim yerimiz yok desede ısrarcı oldum, adam en sonunda siber güvenlikle alakalı ne biliyorsun, referans gösterebilirmisin dedi, ne bildiklerimi anlattım ama referans olarak zoneh falanmı göstercem, gösteremedim tabiiki. Abide "tool kullanarak siber güvenlikçi olamazsın, daha yolun başındasın" diyerek beni yolladı. Bozuntuya vermeden memlekette erp dağıtım işi yapan bi şirket var, bu şirkette değil aslında büyük bir erp şirketinin ağını pazarlıyo kurulumunu falan yapıyo. İş görüşmesine gittim "çalışırsın ama para vermem, iş öğrenirsin" dedi ve haliyle yok dedim. Bozuntuya vermedim, bir bilgisayar tamircisine gittim, abi eleman lazımmı dedim akşam gel dedi, akşam gittim "kardeşim bi işim var yarım saat bekle" dedi, oturdum bekledim, dedim tamam oldu bu iş. Adam geldi "eleman açığımız yok dedi". 4 yıl boyunda uğraştığım alanda çok basit tamir işini bile alamamıştım, egom öyle bir kırıldı ki gittim bankta oturdum hıçkıra hıçkıra ağladım.

Ertesi gün kalktım kendimi geliştirmem lazım diyip 8 haftalık bir yol haritası yaptım. yol haritası çokta sürmedi açıkcası, 8 haftalık işi 2 haftada bitirdim, çünkü psikolojim bozuldu, arkadaşlarımla dışarı çıkıyorum geziyorum birden aklıma "geri kalıyorum" geliyor. Dışarı çıkamaz oldum. 5 saat uyku, tüm gün bilgisayarda... 2. haftanın sonunda artık exploit yazabiliyordum. 3. Haftada hani demiştim ya dükkan bi erp dağıtımı satıyor kuruyor diye, oraya bi bakayım dedim. ERP şirketini aradım taradım en son 8080 portunda bi jar dosyası yakaladım, tam 1- 1.5 hafta o jarı inceledim ve RCE olabilir kanaatına vardım. Sevinçten varya etrafı yıkıyom döküyom, ortada daha birşey yok sadece objectinputstream var. Chatgptye yazıyorum "üzgünüm buna yardımcı olamam illegal" diyip reddediyor, googlede adam akıllı içerik bulamadım. Elleri sıvadım kafada mantık kurdum ve jnlpye head isteği ile encode edilmiş payload.ser i yolayınca sistem içeride onu çalıştırdı. Nasıl sevindim tahmin edebiliyomusun? şükür namazı kıldım, arkadaşlarıma köfteci yusufta antrikot falan ısmarladım.

Bu süreç sonunda aynanın karşısına geçtim, uykusuzluktan ve hareketsizim diye günde 600 kalori kendime sınır koyduğum diyetim sayesinde saçımda seyrelme başlamış. Kendimi durdurmam lazım dedim, ama hergün bilgisayarın başına geçip rce yi kurcalıyordum. En sonunda bu iş takıntı oldu kanısına vardım, kendimi uzak tutmaya çalıştım ve başardım, eğer kendimi tutamasaydım ailemlede konuşmuştum durumu psikolojik destek alacaktım. RCE'yi poc halinde şirkete mail ile attım ve çekildim.  O yaz tatilim öncekiler kadar eğlenceli değildi ama bana teknik anlamda çok şey kattı. 3 ayda 1 CVE, 4 bugbounty ödülü aldım (sonic labs smart contrat rugpull, FloQast A09, Boozt bussines logic, coinbase MPC signature forgery poc) .

Bu hikayede kıssadan hissem şuydu, teknik alt yapım olarak lisemde python,c,html,css,js çok azda java bilgim vardı zaten, onun haricinde owasp top10'a da hakimdim ama o bilgier beni bir staja bile sokamadı. Günün sonunda, teoride kalan bilgi sadece teoriydi, index atmak ve veri çekmek tamam hoştu ama hiçbirşey o RCE'yi bulmamda ki zevki vermeyecek. Sizin için küçük, benim için dönüm noktası olan büyük bir noktaydı anlayacağınız :)

Kendine inan ve güven. Vesselam.