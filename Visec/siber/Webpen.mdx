---
title: "Web Pentesting"
description: "Kısaca"
---

İsimdende belli olduğu gibi web pentestingi ele alacağım.

Web pentesting dediğimiz olan kısaca google amcan ile bir siteye girmen ve girdiğin sitedeki zafiyet arama çalışmalarına denir, bu zafiyet araması sırasında çeşitli toollar ve yöntemler deneyebilirsin herşey mübahtır bu yolda. Benim teknik yazılarımda bilgi ve öğreticilikten çok kişisel yorumlar ön planda, lütfen bunu dikkate alarak okuyun, yoksa yorumlarımı beyninize saf bilgi olarak falan alırsınız, hoş olmaz. Ele aldığım bu konu yapay zeka ne kadar gelişirse gelişsin, sistemlere ne kadar yeni yama ve sürümler gelirse gelsin hiçbir şekilde eskimeyecek bir alan, sürekli güncel kalan bir alan olduğu için üzerinde çalışan kişi güncel çalışmaları takip etmek zorunda. 

Pentest işinin en keyifli tarafı, her hedefin size yeni bir şey öğretmesidir. Bir gün karşınıza eski usul bir PHP uygulaması çıkar, elle form alanlarını değiştirirsiniz ertesi gün modern microservice mimarisiyle boğuşursunuz. standart yok, deneme yanılma ve merak var.

Şunu da unutmamak lazım her bulgu zafiyet değildir. Tarayıcıda gördüğün her uyarı bir açık anlamına gelmez. İki satır hata çıktısına bakıp "Tamam, burada XSS var" demek kolaydır ama gerçekten sömürüp sömüremediğini, hangi koşullarda çalıştığını test etmeden hüküm vermek aceleciliktir. Sabır, logları okumak, farklı girdiler denemek gerekiyor.

Güncel kalmak derken, sadece yeni araçları kurup denemekten bahsetmiyorum. Yeni frameworklerin nasıl çalıştığını, güncel güvenlik yamalarının neyi kapattığını, tarayıcıların güvenlik politikalarının nasıl değiştiğini okumak da bu işin parçası. Bugün popüler olan bir saldırı yüzeyi yarın kapanabilir yerine bambaşka bir yöntem çıkabilir.